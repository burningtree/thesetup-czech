---
name: "Jana Kománková"
summary: "DJ Radia 1, šéfredaktorka protisedi.cz"
categories: [hudba]
credits: 
  name: Veronika Rose 
  url: http://www.veronika-rose.cz
---
#### Kdo jsi a čemu se věnuješ?
Jana Kománková, provozuju web [protišedi.cz](http://www.protisedi.cz/), vysílám na [Radiu 1](http://www.radio1.cz/) (každou středu 6-9 ráno sama a každou druhou sobotu s Kayem Buriánkem v pořadu [Buzz](http://www.radio1.cz/porady/65-buzz/)), občas hraju někde jako DJ a pletu a háčkuju divné věci.

#### Jaký používáš hardware?
[MacBook Air](https://www.apple.com/cz/macbook-air/) (nejmenší, aby se dal nosit v kabelce), doma k němu je připojen 17” monitor [Dell](http://www.dell.com/cz/p/monitors) a 1TB disk [WD](http://www.wdc.com/cz/) (nejsem s ním ale moc spokojená). [iPhone 4S](http://www.apple.com/cz/iphone-4s/specs/), líbí se mi, že díky němu vyřídím spoustu pošty a věcí i bez compu. Nyní s ním i fotím, takže [Canon ixus](http://www.canon.cz/For_Home/Product_Finder/Cameras/Digital_Camera/range/index.aspx) spí.
Brýle [RayBan](http://www.ray-ban.com/czechrepublic/), protože mám hafo dioptrií. Jehlice [Addi](http://www.addineedleshop.com/) a [Knitpro](http://www.knitpro.eu/), protože s lepším nářadím se snáze pracuje. Nůžky [Kai](http://www.kaiscissors.com/), protože jsou ďábelsky ostré. Sluchátka [WESC Chambers by RZA](http://wesc.com/chambersbyrza), protože mají sympatické středy. Šicí strojek [Janome Mini](http://cz.strima.com/janome-sew-mini-sici-stroj-kompatktni/item/1002227/), na drobnosti, je lehoučký.

#### Jaký používáš software?
Nepotřebuju celkem nic speciálního. V počítači mám obvyklé kancelářské aplikace a [Mixx](http://www.mixxx.org/) na hraní. [Safari](http://www.apple.com/safari/) donedávna stačilo, po posledním updatu zlobí, ale zatím jsem ho nezavrhla. Píšu v [TextEditu](https://developer.apple.com/library/mac/samplecode/TextEdit/Introduction/Intro.html), na tabulky mi stačí [OpenOffice](http://www.openoffice.cz/), na fotky střídám online editory. Protišedi běží na [Drupalu](https://www.drupal.cz/), volně dostupném a šikovném. Nic výstředního. Pokud budeme za software pokládat i weby a webové služby, tak [Gmail](https://mail.google.com/), [Facebook](www.facebook.com), [Mixcloud](http://www.mixcloud.com/), [SoundCloud](https://soundcloud.com/), [Ravelry](https://www.ravelry.com/).
Docela mě baví blbnout s aplikacemi pro telefon - [Pic Collage](https://itunes.apple.com/us/app/pic-collage/id448639966?mt=8) na koláže, [Snapseed](https://itunes.apple.com/us/app/snapseed/id439438619?mt=8) a [PhotoPad](http://photopad.en.softonic.com/) na fotky, virtuální [Kindle](http://www.amazon.com/gp/feature.html?docId=1000493771) na čtení knížek, [Taxi Praha](https://itunes.apple.com/cz/app/nejlevnejsi-taxi-praha/id603490241?mt=8) na rychlou dopravu po městě, [WhatsApp](http://www.whatsapp.com/?l=cs) na vzkazy, [ScannerPro](https://itunes.apple.com/us/app/scanner-pro-by-readdle/id333710667?mt=8) na rychlé skeny.

#### Jak by vypadala tvá konfigurace snů?
Moc by se nelišila od toho, co mám, leda by to bylo novější a počítač by měl větší HD, možná stolní comp a chytře sesynchronizovaný s macbookem na nošení. iPhone pětkový nebo následující, až bude. Jehlice [Signature](http://www.signatureneedlearts.com/). Sluchátka časem lepší [Sennheiser](http://www.sennheiser.cz/). Cloudová záloha, která neblbne a nestojí majlant (stále ji hledám). Snažím se si své sny plnit, nejsme tu věčně.
