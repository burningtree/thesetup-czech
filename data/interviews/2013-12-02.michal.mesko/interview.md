---
name: "Michal Meško"
summary: "Spolumajitel knihkupectví Martinus"
categories: [ knihy, it ]
---

#### Kdo jsi a čemu se věnuješ?

Som geek, ktorý predáva knihy :-) Od malička ma neuveriteľne bavili počítače. Prešiel som si klasickými fázami hier, [IRCčka](http://cs.wikipedia.org/wiki/Internet_Relay_Chat), Linuxov, ale najviac ma bavilo niečo na počítači vytvárať. Robil som školský časopis, DTP, grafiku, webové stránky, programoval som (kedysi sme s kamarátom vytvorili web referaty.sk). Dnes som spolumajiteľom / CEO [Martinus.sk](http://www.martinus.sk) a [Martinus.cz](http://www.martinus.cz). Spolu s kolegami sa snažíme robiť to najlepšie internetové kníhkupectvo a sieť kamenných kníhkupectiev. Na slovenskom internete sme už vyše 12 rokov a sme najväčší, pred dvomi rokmi sme prišli aj do Česka, kde tiež rýchlo rastieme. Vo voľnom čase čítam, hrám na klavíri, behám po internete a behám po vonku :-) Veľmi rád cestujem, a popritom fotím, aj keď omnoho menej, ako by som chcel.


#### Jaký používáš hardware?

Kedysi som bol zarytý Windowsák, v roku 2007 som ale prešiel na Apple. Preskákal som si rôznymi modelmi a konfiguráciami, tá súčasná mi vyhovuje najlepšie: [MacBook Air 13"](http://www.apple.com/cz/macbook-air/), [iPhone 5](http://en.wikipedia.org/wiki/IPhone_5) a [iPad mini](http://www.apple.com/cz/ipad-mini/). Väčšinu práce robím na MacBooku na podložke [Logitech Comfort Lapdesk](http://reviews.logitech.com/7061/4841/logitech-comfort-lapdesk-for-notebooks-reviews/reviews.htm), niekedy ho pripojím k [Apple Thunderbolt](http://www.apple.com/cz/displays/) displeju, hlavne keď sa hrám s fotkami alebo potrebujem mať veľa miesta na obrazovke. Zálohujem na [Apple Airport Time Capsule](http://www.apple.com/airport-time-capsule/). Keďže som tak trochu geek, technológia ma obklopuje pri všetkom možnom. Centrom domácej zábavy je [Apple TV](http://www.apple.com/cz/appletv/) pripojená k receiveru, cez ktorú pozeráme filmy, seriály a cez [AirPlay](http://www.apple.com/airplay/) streamujem hudbu zo [Spotify](http://www.spotify.com). Na meranie behov používam [Garmin Forerunner 610](http://sites.garmin.com/forerunner610/?lang=en).

#### Jaký používáš software?

V počítači podľa [RescueTime](https://www.rescuetime.com/) najviac času trávim v browseri [Safari](http://www.apple.com/safari/), mailovom programe (aktuálne [Postbox](http://www.postbox-inc.com/)), [Word+Excel+PowerPoint](http://www.microsoft.com/mac) a [Evernote](http://evernote.com/). Na správu úloh už dlho využívam [Things](http://culturedcode.com/things/), na organizáciu vstavaný [Apple Calendar](http://www.apple.com/osx/apps/#calendar). Všetky instant-messaging služby mám napojené do [Adium](https://adium.im/). Keď si potrebujem niečo upratať v hlave alebo robiť brainstorming, otvorím [MindNode Pro](https://mindnode.com/). Kde koľko času trávim sledujem cez [RescueTime](https://www.rescuetime.com/), aj keď nerobím s ním pravidelne. Keď niekedy potrebujem prestať prokrastinovať, zapnem [Concentrate](http://www.getconcentrating.com/). Súbory a dokumenty zdieľam cez [Dropbox](http://www.dropbox.com/). Na správu a úpravu fotiek používam [Aperture](http://www.apple.com/aperture/). Hudbu som dlhé roky spravoval v [iTunes](http://www.apple.com/itunes/) (vrátane [iTunes Match](http://www.apple.com/itunes/itunes-match/)), ale postupne som prešiel na [Spotify](https://www.spotify.com/) a iTunes otváram dnes už len zriedka, najmä na skladby z archívu a SK+CZ tvorbu, ktoré v Spotify zatiaľ nie sú.

Z nadstavieb systému mi je veľkým pomocníkom [Alfred 2](http://www.alfredapp.com/), ktorý som objavil len pred pár mesiacmi, ale veľmi pomáha na rýchle spúšťanie programov, hľadanie súborov, otváranie webov, atď. Takisto používam [TotalFinder](http://totalfinder.binaryage.com/) na lepšiu prácu s Finderom a [Cinch](http://www.irradiatedsoftware.com/cinch/) na automatické zväčšovanie okien.

V mobile sú to z pracovných aplikácií opäť [Things](https://itunes.apple.com/us/app/things/id284971781), [Evernote](https://itunes.apple.com/en/app/evernote/id281796108), [Dropbox](https://itunes.apple.com/en/app/dropbox/id327630330) či [Instapaper](https://itunes.apple.com/en/app/instapaper/id288545208). Zo "súkromných" striedavo [Instagram](https://itunes.apple.com/us/app/instagram/id389801252), [Foursquare](https://itunes.apple.com/us/app/foursquare/id306934924), [Facebook](https://itunes.apple.com/en/app/facebook/id284882215), [Spotify](https://itunes.apple.com/us/app/spotify/id324684580), [Google Maps](https://itunes.apple.com/cz/app/google-maps/id585027354)...

#### Jak by vypadala tvá konfigurace snů?

Hm, priznám sa, že to, čo mám teraz, mi vyhovuje. Samozrejme, vždy sa dá upgradovať na úplne najnovší model každého zariadenia, ale tie zmeny nie sú také zásadné, že by som do toho chcel investovať.
