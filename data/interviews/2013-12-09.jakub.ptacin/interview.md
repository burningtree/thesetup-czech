---
name: "Jakub Ptačin"
summary: "Designér, občanský aktivista"
categories: [ design, aktivismus ]
---

#### Kdo jsi a čemu se věnuješ?

Som dizajnér so záľubou v komunikácii, ktorý sa ale vo voľnom čase venuje všetkému možnému od organizácie konferencií, hry na bicích, malého občianskeho aktivizmu až po dokončovanie si svojho doktorandského štúdia marketingovej komunikácie. Aktuálne pracujem ako Experience Designer pre [Adobe](http://www.adobe.com/cz/). Spolu s kamarátmi sme založili občianske združenie [BCK__SPC](http://www.back-space.sk/) a zorganizovali 3 ročníky konferencie [Unicamp](http://www.unicamp.sk/), [Honest Conference](http://honestconf.com/) a projekty ako [KOLOKOLO](http://www.slideshare.net/jakubptacin/predstavenie-projektu-kolokolo), [QuickKancle](http://www.kcdunaj.sk/kancle/) či [Designwalks](http://www.facebook.com/DesignWalks). S ďalšími slovenskými dizajnérmi sme založili iniciatívu "[To sa nedá](http://www.tosaneda.sk/)", kde sme sa zadarmo pokúsili redizajnovať štátne weby na Slovensku. Minulý rok sme s našim startupom [Foretaster](http://beta.foretaster.com/) neúspešne pokúšali šťastie v Silicon Valley.

#### Jaký používáš hardware?

13 palcový [MacBook Air](http://www.apple.com/cz/macbook-air/) napojený na [Apple Cinema](http://en.wikipedia.org/wiki/Apple_Cinema_Display), tá je myslím 30 palcová. K tomu tablet [Wacom Intuos4 A4 wide](http://www.amazon.com/Wacom-Intuos4-Large-Pen-Tablet/dp/B001TUYU06). Okrem toho mám [iPhone 5](http://en.wikipedia.org/wiki/IPhone_5), s ktorým máme naozaj vrúcny vzťah a v podstate ho nepúšťam z ruky. [iPadu](http://www.apple.com/cz/ipad/) som sa zbavil, lebo som pre neho nenašiel využitie. Extrémne dôležitý hardware sú pre mňa moje zápisníky. Tam je to [Bestmade](http://www.bestmadeco.com/products/famous-red-notebook) + [Moleskine](http://www.moleskine.com/) + [Container](http://thecontainernotebook.com/) a iné. Keďže strašne veľa času trávim presunom a cestovaním, dôležitým kusom hardware-u je aj moj custom vyrobený bike od [Pecobikes](http://www.pecobikes.sk/) a pred pár mesiacmi som presedlal z [A3](http://www.audi.cz/modely/a3/a3/) na [Audi A4 Avant](http://www.audi.cz/modely/a4/a4_avant/), nech mám kde voziť všetky tie veci. Čo sa týka bicích tak obe moje sady sú [Sonor](http://www.sonor.com/) a činely používam najmä [Paiste](http://www.paiste.com/) a [Sabian](http://www.sabian.com/).

#### Jaký používáš software?

Celý [Adobe Creative Suite](http://www.adobe.com/cz/products/cs6.html) no najmä [Photoshop](http://www.adobe.com/cz/products/photoshop.html) + [Illustrator](http://www.adobe.com/cz/products/illustrator.html) + aktuálne veľmi veľa [Fireworks](http://www.adobe.com/cz/products/fireworks.html). Okrem toho na videá [Premiere](http://www.adobe.com/cz/products/premiere.html), na spravovanie twitter účtov [TweetDeck](http://about.twitter.com/products/tweetdeck). Web browsujem cez [Safari](http://www.apple.com/safari/). Filmy pozerám cez [VLC](http://www.videolan.org/vlc/index.html) aj keď na to nie je moc času a prezentácie robím v [Keynote](http://www.apple.com/mac/keynote/) alebo v Photoshope. Samozrejmosťou je [MS Office](http://www.microsoft.com/mac), aj keď postupne čoraz viac vecí riešim cez [Google Docs](http://docs.google.com/) a [Google Drive](http://drive.google.com/). Pre zapisovanie nápadov [Evernote](http://evernote.com/), pre hudbu [Spotify](https://www.spotify.com/) a [iTunes](http://www.apple.com/itunes/). Všetko mám a zdieľam cez [Dropbox](http://www.dropbox.com/). Prácu na projektoch v teame riešime cez [Facebook](http://www.facebook.com) skupiny a [Google Docs](http://docs.google.com/).
Na mobile používam najviac navigáciu [Sygic](http://www.sygic.com/en/gps-navigation), [Dropbox](https://www.dropbox.com/iphoneapp), [Facebook](https://itunes.apple.com/en/app/facebook/id284882215), [Twitter](https://about.twitter.com/products/iphone), [Instagram](http://instagram.com/) a [Shazam](http://www.shazam.com/). [Foursquare](http://foursquare.com/) už výrazne menej ako kedysi. Pre bankové veci [Zuno](https://itunes.apple.com/us/app/zuno-mobile-banking-sk/id568892048?mt=8) appku, na dovolenku cez [Airbnb](http://www.airbnb.com/) a potom sa poradím aj cez [Tripadvisor](http://www.tripadvisor.com/). Tasky si zapisujem do appky [Clear](http://realmacsoftware.com/clear) a mám veľmi rád [Mailchimp](http://mailchimp.com/). Maily pozerám cez [Gmail](http://mail.google.com) aj keď na telefóne používam tú ich defaultnú mail appku.

#### Jak by vypadala tvá konfigurace snů?

Mám všetko čo potrebujem a zatiaľ som nenašiel nič nové, čo by som vyslovene chcel alebo potreboval. Verím, že sú to všetko iba nástroje a všetko musí prísť z hlavy a tú si už bohužial / bohuvďaka inak nakonfigurovať neviem :) Čo sa týka aplikácií a software, tak ak budem mať pocit, že mi niečo vyslovene chýba, tak pôjdem a pokúsim sa to spraviť. 


