---
name: "Nikola Pospíšil Šiková"
summary: "fotografka, blogerka"
categories: [fotky, blog, pr]
---

#### Kdo jsi a čemu se věnuješ? 
Momentálně pracuji jako pr v agentuře [2media](http://www.2media.cz/cs), kde mám na starosti například anglickou kosmetickou značku [Crabtree & Evelyn](http://www.crabtree-evelyn.cz/), e-shop s japonskými postavičkami [Craftholic](http://craftholic.cz/), specialisty na refrakční operace z [Refrakčního Centra Praha](http://www.refrakcnicentrum.cz/) anebo concept store [The Dogs](http://www.2media.cz/cs/projekty/the-dogs). Moje druhá profese je fotografování, fotím hlavně módu a portréty, ale nepohrdnu ani jídlem. Odpočívám pak na svém blogu [nikachic.com](http://nikachic.com), zaměřeným hlavně na módu, na to co ráda nosím. A pak jsem taky máma dvou malých a skvělých dětí a v neposlední řadě manželka zřejmě posledního žijícího muže s velkým 'M' na planetě.

#### Jaký používáš hardware? 
Každodenně [iPhone 4](http://www.apple.com/cz/iphone/), bez kterého si už moc nedokážu představit fungování (i když zahodit ho na víkend do kouta je taky fajn), od rána do večera většinou bohužel nepouštím z ruky notebook (momentálně mám poděděný [Dell](http://www.dell.com/cz/p/laptops-ec), ale není se čím chlubit, brzy asi doslouží) a nejraději beru do ruky [Canon 5D Mark II](http://www.canon.cz/For_Home/Product_Finder/Cameras/Digital_SLR/EOS_5D_Mark_II/) s [objektivem 50mm f/1.4](http://www.canon.cz/For_Home/Product_Finder/Cameras/EF_Lenses/Standard_and_Medium_Telephoto/EF_50mm_f1.4_USM/). Když vyrážím od nás z lesa do světa tak nikdy ne bez [iPodu Shuffle](http://www.apple.com/cz/ipod-shuffle/) 3. generace. 

#### Jaký používáš software?
[Photoshop](http://www.adobe.com/cz/products/photoshopfamily.html) je pro mě základ, protože i jako pr pracuji často s fotografiemi, dále [Microsoft Office](http://office.microsoft.com/cs-cz/), neb píšu často i pr texty a tiskové zprávy, na večer nutně [KM Player](http://www.kmpmedia.net/) na filmy a seriály, [iTunes](http://www.apple.com/itunes/) (které ovšem do dnes nechápu) a z aplikací na iPhone nejčastěji využívám [Facebook](https://www.facebook.com/mobile/), [Instagram](http://instagram.com/), [Blogger](http://www.google.cz/mobile/blogger/) a [Twitter](https://about.twitter.com/products). Na sdílení fotek mám [Dropbox](https://www.dropbox.com/).

#### Jak by vypadala tvá konfigurace snů?
Vše v jednom (dobře, až na foťák), hlavně použitelně, spolehlivě a taky designově hezky - moc nechápu proč se většina produktů vyrábí neustále ve stejných tvarech a barvách, když máme miliony možností.