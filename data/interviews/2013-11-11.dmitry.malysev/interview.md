---
name: "Dmitry Malyshev"
summary: "gamer, DJ, promotér"
categories: [ hudba, hry ]
---

#### Kdo jsi a čemu se věnuješ?

Jsem gamer a DJ/promotér/blogger. Ta první část mě živí (pracuju jako Senior QA Analyst / Tester pro pražské [Disney Mobile Studio](http://www.disney.in/mobile/)) a tou druhou bych se jednou rád živil, ale i v momentální pozici si nestěžuji. Hraju především v pražských klubech jako [dMIT.RY](https://www.facebook.com/dj.dmit.ry) ([můj SoundCloud](http://www.soundcloud.com/dmit-ry)), ale zavítám i do jiných měst a občas i do sousedních zemí. Také pořádám nebo se podílím na různých parties se zaměřením na underground house, bass a techno music. Kromě toho vedu projekt [Neo Violence](https://www.facebook.com/neo.violence), což je free label s rádiovým pořadem na [Radio23.cz](http://radio23.cz/).

#### Jaký používáš hardware?
Co se promotéřiny týče, tak k tomu mi stačí počítač připojený k internetu a smartphone. Mám staršího [MacBooka](http://www.apple.com/cz/macbook/) z roku 2009, nejslabší konfigurace, který používám i pro djing. Telefon mám starý [iPhone 3GS](http://en.wikipedia.org/wiki/IPhone_3GS), co jsem dostal v práci, jinak bych si ale dnešní high-end telefon určitě nekoupil a to kvůli ceně, příjde mi to zbytečně předražený.

Aby se mi doma lépe pracovalo, tak mám pouze druhou větší obrazovku a ke kvalitnějšímu poslechu studiové monitory [KRK Rokit5 G2](http://www.amazon.com/KRK-RP5G2-Powered-Monitor-Speaker/dp/B001A6G6CY) a sluchátka [Ultrasone DJ1 Pro](http://www.ultrasone-headphones.com/en/products/dj/dj-1-pro) (skvělá pro delší poslech). K djingu ještě potřebuji [midi-kontroler](http://en.wikipedia.org/wiki/MIDI_controller). K vinylu jsem si nikdy nepřičichl a nemám to zapotřebí, vypalovat si tunu CDs mi příjde zbytečné, takže si momentálně vystačím se svým [Traktor X1](http://www.native-instruments.com/en/products/traktor/dj-controllers/traktor-kontrol-x1/) první generace. Rád bych do procesu zapojil i [Maschine](http://www.native-instruments.com/en/products/maschine/production-systems/maschine/), obojí, stejně jako software, od [Native Instruments](http://www.native-instruments.com/). To samé platí i pro zvukovku [Audio 8](http://www.native-instruments.com/en/products/dj/traktor-scratch-pro/features/hardware/audio-8-dj/). Jako svá djská sluchátka jsem si zvolil [Aiaiai TMA-1](http://www.aiaiai.dk/store/headphones/tma-1). To vše společně se stojanem značky [Crane](http://www.cranehardware.com/index.php?cPath=23) tahám v, dle mého názoru nejlepším, dj báglu [365 DJ Pack](http://www.monocreators.com/mono-efx-dj.asp) od značky MONO.

Ve volném čase hraju hry, především na [PS3](http://cz.playstation.com/ps3/) (těším se na [PS4](http://cz.playstation.com/ps4/)), ale zvažuju, že si možná počkám na novinku od [Steam](http://store.steampowered.com/livingroom/SteamMachines/). A taky rád jezdím na svém [fixed gear](http://en.wikipedia.org/wiki/Fixed-gear_bicycle).

#### Jaký používáš software?

Co se on-line tools týče tak tyto - [Gmail](http://mail.google.com), [Facebook](http://facebook.com), [Soundcloud](http://soundcloud.com), [Mixcloud](http://mixcloud.com), [BandPage](http://bandpage.com), [YouTube](http://youtube.com), [GoogleDrive](http://drive.google.com), [Dropbox](http://dropbox.com), [Mediafire](http://mediafire.com), [Mailchimp](http://mailchimp.com/) - to vše většinou přes [Firefox](http://firefox.mozilla.cz/). Myslím, že to je vše, co ke komunikaci používám. Do telefonu si pak dělám poznámky a zaznamenávám vše potřebné pomocí [Reminders](http://support.apple.com/kb/HT4970).

K djingu používám výhradně program [Traktor](http://www.native-instruments.com/en/traktor/) od Native Instruments. Na případnou editaci zvuku [Audacity](http://audacity.sourceforge.net/). Dále mám k dispozici další Native Instruments software a [Maschine](http://www.native-instruments.com/en/products/maschine/production-systems/maschine/) a všem producentům dobře známý [Ableton 9 Suite](https://www.ableton.com/en/live/new-in-9/). Ten ale používám opravdu vyjímečně a spíše ho mám jako zálohu pro chvíle, kdyby mě chytla chuť začít dělat vlastní hudbu.

#### Jak by vypadala tvá konfigurace snů?

Nemám žádné extra nároky - ani to co dělám v podstatě nic víc nevyžaduje. Ale vždy se dá něco vylepšit. Novější model Macbooku by rozhodně bodl, stejně tak to platí i pro telefon. Také oba midi-kontrolery už mají své nástupce novější generace. Hodila by se ještě HD obrazovka, lepší zvuk, případně oddělená místnost akusticky vyladěná i s komplet dj setupem (mix, cdjs, gramofony - kdybych jednou přece jen dostal chuť se do toho pustit).


